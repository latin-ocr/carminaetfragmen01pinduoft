20 Praefatio}

Quae res toties transversos egit, cum alios, tum Erasmuni
Schmidium, qui gravem objurgatorem nactus est Pauwium,
virum haud dubie Graece doctum 3 sed, ut fastum intolerabi-
lem et agrestem durumque animum viri superciliosi et sto-
machosi taceam, commentis grammaticis non minus nimium
tribuentem, alia pro arbitrio agentem, nova somnia veteribus
substituentem. In iis tamen accuratius disquirendis opera
nostra occupari nec poterat nec debebat, uti nec in dialecto
restituenda: in qua dubito an ad regulas ac praecepta satis
tuto nunc res ubique revocari possit.

Interpretatio in Pindaro nequaquam critica opera inferior
est habenda, quin potius criticam subtilitatem, quae verborum
et apicum vestigia rimatur, multis modis antecellit, multoque
plura requirit, quae cum accurata non modo Graecarum lite-
rarum scientia, verum etiam cum ingenii aliqua vi, phanta-
smatum audacia, lyricoque afflatu et numerorum modorumque
sensu conjuncta sunt. Quae quidem in uno homine esse fa-
cile omnia vix arbitror. Quo magis divisis quasi operum vi-
cibus conferenda sunt a singulis, quae pro virili quisque prae-
stare potest. Itaque constitui olim aliquando alio volumine,
si non commentarium perpetuum, locorum tamen praecipuo-
rum illustrationem, difficiliorumque enodationem subjicere,
et si qua alia, etiam critici generis, sive in enarrationibus
publicis sive in virorum doctorum scriptis occurrerint, ad-
dere. Haud enim ignorabam in recentiorum criticorum
scriptis occurrere nonnulla, in veteribus vero grammaticis
alia, quibus lectio et sententia Pindarica illustrari aut confir-
mari possit3 in his vero conquirendis nunc desidere nolebam.
Recepit vero eam operam in se unus ex familiaribus et so-
dalibus Seminarii philologici, Jo. Gott. Schneider ¹¹², qui
Graecae exquisitioris alicujus doctrinae specimina jam pub-

* Nunc Professor Academiae Francofurt. ad Viadrum doctri·
na scriptISque celeb. nominis.

