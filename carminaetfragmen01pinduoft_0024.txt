14 Praefatio.

utenturque, si iubebit, eo argumento, qui de Hebraicorum
'auctoritate defendenda satagunt. Potuit quidem, nec infi-
cior, ipse orationis ad certos numeros et metra adstrictae pe-
riodisque sententiarum finitis inclusae habitus, etiam carminis
obscuritas, contundere impetum librariorum, ne solita licen-
tia grassarentur. Verum metrorum dimensiones et versuum
distinctiones ejusmodi, quales nunc in editis habemus, non
fuere in priscis voluminibus, continua fere verborum ambage
et circumductu scriptis; unde tam diversae versuum dimen-
siones natae sunt. Obscuritas autem sententiarum tanto mo-
lestior esse debuit librariis, cum nec intentatam eam relique-
rint, Dorica fere forma ad vulgarem, quantum per ipsos fie-

ret, deflexa.
Notabile est in Pindari fortuna etiam illud, qnod et paucis-

simi et admodum recentes hujus poetae codices extant. Vix
ad xl. exemplaria, quae usquam serventur, memorari video;
quae integram περίοδον contineant, paucissima sunt, pleraque
Olympia exhibent, alia aliam particulam: at ex iis multa sunt
multo recentiora, quam ut ulla eorum auctoritas esse possit.
Pleraque enim omnia ex seculis xvi. et xv. sunt: quae secu-
lum xiv. excedant, nulla adhuc vidi commemorata. Proba-
bile itaque fit, casu servatum aliquem codicem haec tempora
attigisse satis integrum, et protractum in lucem a pluribus
descriptum esse. Corrupta autem multo magis Olympia
sunt, cum Isthmiorum fine, quam Pythia et Nemea. Sed et
in aliis scriptoribus hoc animadvertere licet, copia magna
codicum integriorem et meliorem lectionem non facile prae-
stari3 contra e librariorum stupore vel oscitantia molestam
variantis lectionis farraginem nasci, parum aut nihil profutu-
ram, sed multo magis obfuturam etiam criticis studiis.

Quot et quos codices Aldus et secundum eum Calliergus
expresserint, non constat. N ec iisdem eos libris per totum
opus usos esse liquido cognovimus. In Olympiis Aldus co-
dicem recentem habuisse videtur, qui ad dialectum vulgarem

