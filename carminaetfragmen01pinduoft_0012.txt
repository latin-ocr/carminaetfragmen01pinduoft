2 Praefatio,

adjectis quoque commentariis *ἢ Me ex iis profecisse mul-
tum, et in multis, de quibus minus recte statueram, sententiam
mutasse, merito ac lubenter profiteor3 utpote qui beari me
sentiam, si a junioribus, multo magis si a familiaribus et dis-
cipulis meis, aliquid proponi videam, quod ipse non animad-
verteram3 aut quod melius ac disertius exponant ipsi. Qnae
enim laus major esse potest literas bonas profitenti, quam
exiisse ex ejus disciplina alios, qui ad majora progressi sint,
aut accepta ad alia rerum genera transtulerint?

Cum tamenin his virorum doctorum studiis haud pauca
animadverterem, qu'ae solerti magis commento, quam ser-
monis Graeci ratione et indole se tuebantur: multo magis
intellexi esse elaborandum in eo, ut orationis Pindaricae vim
et usum rite assequerer, utque carminum sententias singulas
clare ac perspicue ante oculos ponerem, enodaremque diffi-
ciliora sic, ut et lyricae orationis vis haud obtunderetur et
sententia ipsa esset aperta et expedita.

Quo in conatu fieri potuit, quod interdum accidere solet,
ut, dum nimium subtilis essem, mihiipsi nubeculas objicerem, ’
ab aliis facile dispellendas; etsi altera ex parte saepe viderim
aliter sentientes ne causam quidem difficultatis quae subsit
perspicere solere, adeoque nec tollere; aut, interpretatione
aliqua rejecta, proponere novam, quae tamen novam quo-
que reprehensionem, quam non videbant, haberet. Interea,
ut graviores saltem errores sive a me sive ab aliis commissos,
nominum tamen mentione nulla facta, diluerem, ante hos
septem vel octo annos Additamento vulgavi.

Sub idem tempus nuntiatum est, deficere excusa prelo
Pindari exemplaria, ita ut nec scholas lyrico interpretando

ἕ Recensum eorum 'dederunt viri docti Harlus Biblioth. Gr.
Fabric. vol. ii. p. ‘202 Schummcl. Blankenburg in Addit. ad
Sulzer. Eminuit inter eos, qui in Pindaro studium collocarunt,
vir felicis ingenii et variis doctrinae copiis instructi, antniccs

Gznmr, qui nunc iisdem literis, quas excoluerat, cura sua
tuendis praeest.

