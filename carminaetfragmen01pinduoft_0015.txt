Praefatio. ,5

>imbutos esse credere par sit; porro cum relinquenda'es'sent
alia iis, qui lectiones aut recitationes in Pindarum instituunt;
adjectisque nunc Scholiis multa ex his peti possint, mihi
autem· brevitatis studium cordi esset : continere me constitui
interpretandis et illustrandis iis, quae aut minus recte passim
esse accepta videram, ut tamen neminem refellerem nec
aliorum dicta congererem, aut quae ipse difficiliora esse et
obscuriora senseram. In his quidem postremo loco memo-
ratis visum est versari sic, ut, quoties viderem manere senten-
tiam ambiguam, nec rem ad liquidum perduci posse, varios
modos exponerem, quibus sententiam erui ac constitui posset;
hoc enim modo effici posse, ut aut ipse veriorem rationem
invenirem aut ad eam eruendam et inveniendam aliis viam
aperirem. Solet enim omnino in hermeneuticis et criticis
usu venire idem quod medicis in morbis medendis, ubi is,
qui ultimo loco vocatur, remediis, quae jam ab aliis tentat-a
fuerant, sibi narratis, facilius, interdum casu, incidere potest
in novum aliquod remedium, quod ceteris salubrius sit. Quae
si recordaremur, modestius forte sentiremus de inventis quam·
vis felicibus: nisi enim alii ante nos impedimenta remo-
vissent, via nobis libera et expedita haud esset3 ita partem
gloriolae nostrae haud exiguam in rebus seu gravibus seu
exilibus debemus aliorum, qui ante nos eadem tentaverant,
erroribus. Omnino est admodum diversa conditio ejus,
qui interpretationem cum critica conjungit, et quidem per
totum librum, et ejus qui criticam solam tractat, et desul-
torie, delibando quae voluerit, et subsistendo in iis locis, in
quibus aliquid habet quod afferat, cum alteri, si quidem
religiose officium boni interpretis tueri voluerit, necessitas
imposita sit, ne· quid omittat, quod aliis impeditum et ob-
scurum esse possit. Magnam quoque in his vim habet ipsa
aetas, et fieri potest, ut senectus timide nimium et caute mo-
lestias sibi aliisque creet, cum juventus calore abrepta, quae
primo oculorum conjectui se obtulerunt, pro certis eb explora-

