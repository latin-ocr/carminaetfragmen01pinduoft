Praefatio, 29

processit. Nam in interpretatione sua Pindarica septem, et quod
excurrit, annos consumpsit, an. D. inde 21. Octob. 1604. initio
facto ;' Isthmia autem enarrare aestate demum an. 1611. aggressus
est. vulgaverat ille jam anno hoc 1611. Pindari plus' quam
sexcentis in locis emendati specimen. Inde missi ad eum sunt
Jani Gruteri cura tres codd. MSS. ex Elect. Palat. Bibliotheca
Heidelbergensi, de quibus snpra, pag. 28. sq. diligenter dictum
est. Sed idem antiquis edd. instructus fuit egregie3 laudat edd.
quatuor cum manu Viri Winshemii ad se missas, item Romanam3
tum Aldinum exemplar Rittershusii cura emendatum, transcriptis
quoque nonnullis a Joach. Camerario in margine sui exempla..
ris aspersis. Sed Rittershusianas illas copias non adeo opimas
fuisse, tum ex ipsa re judicare licet, tum ex iis, quae a Loebero in
supra memorata Exercitatione critica, p. 8. narrantur: nam
usurpavit ille librum eundem ex Cypriani theologi Gothani bib-
liotheca. Enimvero Schmidius, doctissimus vir, multo minus vi..
detur tribuisse scriptorum vel impressorum librorum auctoritati,
quam certis rationibus metricis, quas ipse sibi ex antiquo metrico,
et: interdum metro ad arbitrium constituto, finxerat, acute utique
etdecte, saepe tamen re nondum satis explorata, cum et ipse me.
tricus vitio laboraret, aut perperam metrum constitueret, aut
Schmidius metro ad unam alteramve stropham, nonnunquam ad
eam, quam omnium minime sequi debebat, constituto pariles
nimis audacter refingeret. Itaque acerbe, et saepe scurrili li-
centia exagitatus est a Pauin, pro istius aetatis more. Quam
quidem maledicentiae et amarae insectationis infamiam a studiis
nostris, quae ipso nomine humanitatem profitentur, nunc* esse
depulsam magnopere gratulamur. Saltem doctus et aequus quis..
que judex fatebitur, Schmidii acumine et diligentia infinitis locis
emendatiorem nos habere poetam ; tum in iis quoque, in quibus
hallucinatur, ingeniose tamen et sagaciter hariolari virum doc-
tissimum. Exemplar ante oculos habuisse et excudendum dedisse
videtur Cratandrinum, deserto Stephano, quem non satis dili·

* Scripta haec erant an. 74.

