Praefatio, 7

conjectando recte assequamur? Insidebat animo Pindari
metra, eorumque componendorum rationem debuisse esse
simplicissimam, ut reliquorum veterum lyricorum3 subti-
liores enim et exquisitiores numerorum et modorum rationes
non nisi per musicos cantus studiosius elaboratos, maxime in
scena, accessisse novimus; subrisurumque adeo esse Pinda-
rum, si revivisceret, nominibus his mirificis metrorum auditis.
Igitur ad priscae aetatis simplicitatem revocanda esse omnia
statuebam. Suavitatem numerorum in multis sentiebam, si
ad numeros et ictus versus recitabam 3 at enim eundem ver·
sum saepe videbam non uno modo in diversas formas recte
dispesci, quamnam praeferendam dicerem non habebam.
Supererant alia, in quibus ratio et sensus aurium judiciumque
me destituebat. Ad aurium enim judicium pleraque redire,
facile erat ad assequendum ς at non tam facile assequendum,
quale illud Pindari fuisset, aut, si meum sequerer, qua auc-
toritate hoc stabilirem. Quomodo enim in sermone, cujus
usus et vera pronuntiatio ante mille annos exolevit, de tono
et accentu, de euphonia et enrhythmia sine haesitatione sta-
tuerem ? multo magis, cum in ipsa Graecia, ab antiquissimis
inde temporibus, non eadem ubique, nec per onmes aetates,
nec per omnem Graeciam pronuntiatio obtinuerit? quid de
AEolum, Dorum pronuntiatione? quid de dialecto Pindaro
propria? qua fide aliis persuaderem, quid Pindari auribus
probatum fuerit, quid minus? In ipso patrio sermone vide-
bam quam ambiguum et fallax sit aurium judicium; multo
magis in linguis aliorum populorum, e quibus nisi advenas
loquentes audieris, de tono et accentu judicare nunquam li-
cet3 quid tandem in linguis, quarum usus dudum interiit, aude-
bimus? Gnaeca pronuntiat quisque ad sermonis sui patrii mo-
rem, tonum, ac rhythmum3 ex eo quisque suavitatem nume·
rorum constituit. At quam diversa haec judicia esse videmus
inter eos ipsos· qui eundem sermonem patrium habent!
Mihi hiatus auditu sunt intolerabiles: alios iis delectari video.

