Praefatio. '3

per aliquot annos habere possem; itaque cogitandum erat
de nova editione. Dum varia consilia animo verso: audio
novam editionem a viro doctissimo, CHR. D. Bsscmo, pa-
rari, adjectis Scholiis, quod valde probabam, notisque illus-
trantibus3 prodiit quoque an. xcii. volumen primum Olympia,
et xcv. alterum Pythia et Nemea complexum. Deposui
consilinm meum; uti antea ab Apollonii Argonauticis eorum·
que Scholiis recensendis recesseram, et ex paratis copiis
Brunckio, quae vellet, miseram. Cum tamen viderem post
plures annos opus in incili haerere, et vel sic exemplaria pa-
ratu facilia et lectionibus habendis idonea deesse: coepi ipse
consilia antiqua retractare, et constitui duplex exemplarium
genus curare, alterum scholis habendis accommodatum, sola
Graeca complexum, alterum cum Scholiis et earum rerum

apparatu, quibus is, qui poetam interpretatur, instructus
magna difficultatum et molestiarum parte exsolutum se esse

sentiat.

Jam in votis erat, ut liceret novam totius operis formam
describere, novam Pindari recensionem parare. Huic vero
consilio consequendo videbam vires, tempora, aetatem, et
otium, verbo, deficere omnia, necdum eo rem adductam esse,
ut critica feliciter satis ac tuto exerceri possit3 expendenda
ac praeparanda superesse plura3 omnino non nisi metris
accurate constitutis de toto Pindaro constituendo cogitari
posse. Quod itaque animo bene designatum habebam, nu-
meris suis absolutum, facile intellexi relinquendum esse aliis
felicioribus3 mihi autem arripiendum esse consilium, cui
exsequendo par essem3 etsi haud nesciebam, quibus incom-
modis illud premeretur3 retinendam enim mihi esse anti-
quam operis formam, retinendum esse variae lectionis appa-
ratum, qualem priore opera institueram3 ita ut prior editio
fundus novae esset, cui, quantum liceret, nova et meliora
superstruerem. Nec tamen vel sic me nihil acturum esse
putavi, si in retractanda, emendanda, et locupletanda editione

bQ.

